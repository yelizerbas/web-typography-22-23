# Onderbouwing Ontwerpkeuzes
Tijdens het maken van dit project heb ik uiteraard veel ontwerpkeuzes moeten maken. In dit document neem ik jullie mee in mijn ontwerpkeuzes en de onderbouwing van waarom ik deze keuzes heb gemaakt. Zo hoop ik mijn gedachtegang helder te kunnen maken!




## Animaties en Kleur
Voor dit hele project heb ik verschillende kleuren gebruikt en animaties gemaakt. Ik ga niet alle animaties en kleuren een voor een in detail bespreken, daar is het mondeling voor :) Wel wil ik de basics ervan bespreken. 

### Kleur
Ik heb niet heel veel kleur proberen te gebruiken. De reden hiervan is, omdat het een serieuze scene is waarin zelf ook weinig kleur is gebruikt. Dit is (denk ik) met opzet gedaan om de scene een serieuzere tone of voice te geven, dus wilde ik dit ook meenemen in mijn ontwerp. Ik heb geprobeerd om kleuren uit de video zelf te halen met een colourpicker, of kleuren die er dichtbij zitten. 

### Animaties
Ook wilde ik niet te gek doen met de animaties. Mijn doel was vooral om te bedenken: wat voor animaties kan ik toevoegen die het echt versterken en het geluid representeren, in plaats van dingen bedenken om maar wat te bedenken. Ik vond dit super lastig. Het is niet makkelijk om je te verplaatsen in iemand die doof is als je dat zelf niet bent, ondanks dat ik het nooit hoor als iemand mij aan het roepen is, maar dat ter zijde. 
Om hierbij te helpen heb ik geprobeerd mijn ogen dicht te doen tijdens het beluisteren van het fragment. Hierbij kon ik mij inbeelden wat ik zou bedenken als ik alleen maar kon horen. Dit heb ik dan weer gebruikt om de geluiden te visualiseren. Daarom zie je veel ‘tril’ animaties en dingen die groter en kleiner worden, omdat ik echt heb geprobeerd te bedenken dat een mens zich zou voorstellen bij een geluid. 




## Typografie
Aan de typografie heb ik niet veel aangepast. Dit heb ik bewust zo gedaan. Ik wil het zo leesbaar mogelijk houden voor de kijker. De kijkers kunnen het niet horen waardoor lezen en kijken de enige manier is om de film te begrijpen. Hierdoor moet het goed leesbaar zijn. Als dat niet zo is kunnen zij snel belangrijke stukken missen, dus dit wilde ik voorkomen door er niet veel aan te doen. 

### Hoofdpersonage
Het font dat ik heb gekozen voor de hoofdpersonage is Brenner Italic. Ik heb deze font gekozen voor een aantal redenen. Als ik naar de stem luister en naar het karakter kijk hoor en zie ik een mens, ondanks dat het een robot is. Wel praat hij erg monotoon en serieus. Daarom viel Sans en Mono gelijk voor mij af. Deze lettertypen zijn erg standaard. Mono had ik bijvoorbeeld wel gekozen als het een echte robot stem had. Sans is ook erg serieus en geeft niet echt het beeld van een echte menselijke stem. Bij een menselijke stem denk je aan hoe veel verschillende tonen en klanken kunnen zijn, dus wilde ik iets wat meer speels. Ik vond Brenner Script dan toch weer te speels. Hij heeft een serieuze toon en dat past daar niet bij. Ik kwam uit bij Brenner. Deze versie van het lettertype heeft wat speelsere letters dan de Mono en Sans versie. Maar is niet even gek als de Script. Het is de goede mix. De reden dat ik voor italic heb gekozen is om het toch nog iets meer ‘menselijk’ te maken dan een standaard recht font. Dan krijg je toch wat meer het gevoel dat het wordt gezegd door een persoon.

### Robot
Voor de robot zou je gelijk denken aan een Mono font, maar dat heb ik toch niet gedaan. Dit is wel het font waar ik gelijk aan dacht tijdens het maken van dit project. Toch heb ik hier niet voor gekozen, met een goede reden. Toen ik eens goed ging luisteren merkte ik dat het niet een echte robot stem had. Je hoort duidelijk dat het is ingesproken door een persoon. Daarom viel Mono toch af. Bij Mono heb je het gevoel alsof het een hele monotone stem is zonder iets van verandering, en dat hoor je toch wel in zijn stem. Op sommige woorden legt hij zelfs nadruk. Daarom heb ik gekozen voor Brenner Sans. Integendeel tot de hoofdpersoon zie je bij deze stem wel een ‘robot’ en geen mens. Hierdoor heb je toch het gevoel dat het een stuk serieuzer en neutraler is. Daarom heb ik ook geen italic gekozen om toch te laten zien dat het wel echt een robot is en geen persoon. 

### Voorbijganger
De voorbijganger heeft precies dezelfde font als de hoofdpersonage voor precies dezelfde reden. Opmerkelijk aan zijn stukje tekst is wel dat het heel anders is vormgegeven dan de andere twee stemmen in het fragment. De font size is een stuk kleiner en het is rood. Dit komt door de manier waarop hij het zegt. Hij zegt het erg zacht maar toch heel agressief. Zo heb ik dit proberen na te maken.




## Bronnen
- https://css-tricks.com/snippets/css/shake-css-keyframe-animation/
- https://stackoverflow.com/questions/29441774/css-animate-transition-of-background-image-getting-darker
- https://stackoverflow.com/questions/11977103/blur-effect-on-a-div-element
- https://codepen.io/tedmcdo/pen/PqxKXg
- https://blog.hubspot.com/website/css-fade-in
- https://developer.mozilla.org/en-US/docs/Web/CSS/text-decoration-style
- https://css-tricks.com/perfect-full-page-background-image/
- https://www.deviantart.com/agusrockforlife/art/Broken-Glass-PNG-20-844424829.
